+ **Ohayou** günaydın
+ **Ohayou Gozaimasu** günaydın (kibar)
+ **Oyasumi (Nasai)** iyi geceler
+ **Konnichiwa** merhaba
+ **Konbanwa** iyi akşamlar
+ **Youkoso** hoş geldin
+ **Sayounara** görüşürüz
+ **Arigatou** teşekkür ederim
+ **Arigatou Gozaimasu** teşekkür ederim (kibar)
+ **Sumimasen** affedersiniz,  özür dilerim
+ **Iie** hayır, önemli değil
+ **Itte kimasu** ben gidiyorum 
+ **Itterasshai** görüşürüz
+ **Tadaima** eve geldim
+ **Okaeri (Nasai)** eve hoşgeldin
+ **Itadakimasu** yemek için teşekkürler 
+ **Gochisousama (Deshita)** yemek için teşekkürler
+ **Hajimemashite** tanıştığımıza memnun oldum
+ **Yoroshiku Onegai Shimasu** tanıştığımıza memnun oldum 

### Ohayou ve Ohayou Gozaimasu 
Japonca'da kelimeler samimi ve kibar olarak ayrılabilir. Samimi kelimeleri yakın arkadaşlarımız, aile üyelerimiz vb. ile kullanırken, kibar kelimeleri büyüklerimiz, öğretmenimiz, tanımadığımız kişiler için kullanabiliriz. 

### Sumimasen ve Iie
**Sumimasen** kelimesi kibarlık ve saygı gösterir. Örnek olarak yolda yürürken birine çarptığımızda kullanabiliriz. **Iie** kelimesi ana olarak hayır anlamına gelir ve sıkıntı yok, önemli değil anlamında kullanılabilir. Çarptığımız kişi bize **Iie** diyebilir.
**Sumimasen** kelimesini dikkat çekmek amaçlı da kullanabiliriz. Örnek olarak garsonu çağırmak için kullanabiliriz. 

### Evden çıkarken
Evden çıkarken çıkan kişi **Itte kimasu** ifadesini kullanır. Gidiyorum ve geri geleceğim anlamına gelir. Evde kalan kişiler **Itterasshai** ifadesini kullanır. Lütfen git ve geri gel anlamına gelir. Evden çıkan kişi eve vardım anlamında **Tadaima** der. Ev üyeleri eve hoşgeldin anlamında **Okaeri (Nasai)** der. 

### Sayounara 
Bu ifade günlük hayatta çok kullanılmaz. Uzun ayrılıklar için kullanılır. Örneğin biri uzak bir yere taşındığında, okuldan mezun olurken, bir işten ayrılırken gibi. Günlük hayatta kullanılan ifadeler ise:
+ **Jaa ne** arkadaşlar arasında kullanılır
+ **Mata ne** sonra görüşürüz demektir. Sondaki kelimeyi değiştirebiliriz. **Mata Ashita** yarın görüşürüz,  **Mata Raishu** kelimesi haftaya görüşürüz, **Mata Kondo** bir dahaki sefere görüşürüz anlamına gelir.

### Yemek Yemek
Yemekten önce ve sonra kullanılan saygı ifadeleri vardır.  Yemeği hazırlayan kişiye, sebzeleri yetiştiren çiftçiye, hayvanlara ve doğaya duyulan minnettarlığı ifade eder. **Itadakimasu** yemek yemeden önce söylenir ve yemeğin değerini gösterir. **Gochisousama (Deshita)** ise yemekten sonra söylenir ve yemeğin tadını çıkardığını gösterir.

### Birisiyle tanışmak
**Hajimemashite** ifadesi tanıştığıma memnun oldum, ilk kez tanışıyoruz gibi anlamlara gelir. Birisi ile ilk kez tanıştığımızda kullanılır. 
**Yoroshiku Onegai Shimasu** ifadesi lütfen bana iyi davranın, yardım ve iş birliğinizi bekliyorum, memnun oldum gibi anlamlara gelir. İlk tanışmada, iş ilişkilerinde, birinden yardım isterken veya bir işbirliği başlarken kullanılabilir. Tanışma sırasında kullanıldığında, karşı tarafa karşı iyi niyetinizi ve işbirliğinizi belirtir.
